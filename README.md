MINI Project: Thailand Road Traffic Accident Analysis 2024  
---  
### <p align="center">จุดประสงค์ </p>   
+ ศึกษาถึงสถิติอุบัติเหตุทางถนนที่เกิดขึ้นในประเทศไทยในปีพ.ศ.2567  
+ วิเคราะห์ถึงสาเหตุและปัจจัยหลักที่เกี่ยวข้องที่ทำให้เกิดอุบัติเหตุ มีผู้บาดเจ็บหรือเสียชีวิต
+ ข้อเสนอแนะสำหรับแนวทางป้องกันเพื่อลดการเกิดอุบัติเหตุ  
--- 

### <p align="center">Dataset</p> 

+ ข้อมูลอุบัติเหตุทางท้องถนน พ.ศ.2567 สำนักงานปลัดกระทรวงคมนาคม
[LINK](https://data.go.th/dataset/gdpublish-roadaccident)
  
---  
### <p align="center">คำถามและแนวทางการค้นคว้าจากข้อมูล </p>  
1. ในปีพ.ศ.2567 จำนวนครั้งในการเกิดอุบัติเหตุ ผู้บาดเจ็บรวมไปถึงผู้เสียชีวิตบนถนนมีจำนวนเท่าใด  ลักษณะการกระจายตามภูมิภาค รายจังหวัดเป็นอย่างไร
2. มูลเหตุสันนิษฐานเบื้องต้นใดที่เป็นสาเหตุหลักทีทำให้มีจำนวนอุบัติเหตุ ผู้บาดเจ็บหรือผู้เสียชีวิตสูง
3. ผลกระทบจากปัจจัยแวดล้อมต่างๆที่มีผลกระทบต่อจำนวนอุบัติเหตุ ผู้บาดเจ็บหรือเสียชีวิต
4. ข้อสรุปและข้อเสนอแนะสำหรับแนวทางป้องกันลดการเกิดอุบัติเหตุ
---
### <p align="center">1.ภาพรวมการเกิดอุบัติเหตุ ผู้บาดเจ็บและเสียชีวิตภายในประเทศไทยปีพ.ศ.2567 </p>

![ดาวน์โหลด](https://github.com/user-attachments/assets/f08a1a2a-57e7-4699-83c3-fe6eb7426a8d)
<p align="center">
รูปที่ 1 แสดงภาพรวมจำนวนอุบัติเหตุบนท้องถนน จำนวนผู้บาดเจ็บและผู้เสียชีวิตปี พ.ศ.2567 แยกตามภูมิภาค

พิจารณาจากรูปที่ 1 แสดงให้เห็นในปีพ.ศ. 2567 มีอุบัติเหตุบนท้องถนนเกิดขึ้นทั้งสิ้น 21,816 ครั้ง ส่งผลให้มีผู้บาดเจ็บรวม 18,878 คน และมีผู้เสียชีวิต 2733 คน
ภาคกลางเป็นพื้นที่ที่มีจำนวนอุบัติเหตุสูงสุด 8,410 ครั้ง คิดเป็น 38.5% ของอุบัติเหตุทั้งหมด ซึ่งสอดคล้องกับจำนวนผู้บาดเจ็บที่มีมากที่สุดเช่นกัน รวมทั้งสิ้น 6,384 คน คิดเป็น 33.8% จากจำนวนผู้บาดเจ็บทั้งหมด

อย่างไรก็ตาม แม้ว่าจำนวนอุบัติเหตุในภาคกลางจะสูงกว่าภาคอื่นๆ แต่จำนวนผู้เสียชีวิตกลับอยู่ในระดับใกล้เคียงกับภาคตะวันออกเฉียงเหนือ โดยภาคกลางมีผู้เสียชีวิต 836 คน (30.6%) ในขณะที่ภาคตะวันออกเฉียงเหนือมี 700 คน (25.6%) แม้ว่าจำนวนอุบัติเหตุในทั้งสองภูมิภาคจะต่างกันเกือบสองเท่าก็ตาม ซึ่งแสดงให้เห็นว่า อาจจะมีปัจจัยแวดล้อมเกี่ยวข้องที่ส่งผลให้จำนวนผู้เสียชีวิตสูงอย่างเห็นได้ชัดในภาคตะวันออกเฉียงเหนือ เช่น พฤติกรรมการขับขี่ คุณภาพและสภาพถนน ระบบแพทย์ฉุกเฉินและการช่วยเหลือ มาตราการการตรวจตราและบังคับใช้การจราจร เป็นต้น

<p align="center">
  <img src=https://github.com/user-attachments/assets/08cd7b5e-c10a-4281-822d-cb198dbb680c width="59%" />
  <img src=https://github.com/user-attachments/assets/c683f1b8-8f2b-43c5-98d8-335111b9e37f
 width="39%" />
รูปที่ 2.1 / ตารางที่ 2.1 แสดงภาพรวมจำนวนอุบัติเหตุบนท้องถนน จำนวนผู้บาดเจ็บและผู้เสียชีวิตปี พ.ศ.2567 แยกตามจังหวัดในภาคกลาง

<p align="center">
  <img src=https://github.com/user-attachments/assets/518db0a7-19f5-44d2-83bc-2378fc9368dc width="59%" />
  <img src=https://github.com/user-attachments/assets/c6e6f2f5-def8-43ba-94d8-f33ffc8fdb7f
 width="39%" />
รูปที่ 2.2 / ตารางที่ 2.2 แสดงภาพรวมจำนวนอุบัติเหตุบนท้องถนน จำนวนผู้บาดเจ็บและผู้เสียชีวิตปี พ.ศ.2567 แยกตามจังหวัดในภาคตะวันออกเฉียงเหนือ

<p align="center">
  <img src=https://github.com/user-attachments/assets/84331c64-bbed-4a2e-a79b-52f27a2d8832 width="59%" />
  <img src=https://github.com/user-attachments/assets/ed32c7ef-df43-4b76-8757-7aa74b91d081
 width="39%" />
รูปที่ 2.3 / ตารางที่ 2.3 แสดงภาพรวมจำนวนอุบัติเหตุบนท้องถนน จำนวนผู้บาดเจ็บและผู้เสียชีวิตปี พ.ศ.2567 แยกตามจังหวัดในภาคตะวันออก

<p align="center">
  <img src=https://github.com/user-attachments/assets/2ad6973d-553f-48dd-90c5-caa43b9dc4c9 width="59%" />
  <img src=https://github.com/user-attachments/assets/ec3b79f3-a48b-46e5-8d59-4038f0a74a77
 width="39%" />
รูปที่ 2.4 / ตารางที่ 2.4 แสดงภาพรวมจำนวนอุบัติเหตุบนท้องถนน จำนวนผู้บาดเจ็บและผู้เสียชีวิตปี พ.ศ.2567 แยกตามจังหวัดในภาคใต้

<p align="center">
  <img src=https://github.com/user-attachments/assets/1da738ce-a7bc-49c6-a562-cc03a34af8ac width="59%" />
  <img src=https://github.com/user-attachments/assets/87823c02-9ad5-4a72-82d2-4bf3eb5b0418
 width="39%" />
รูปที่ 2.5 / ตารางที่ 2.5 แสดงภาพรวมจำนวนอุบัติเหตุบนท้องถนน จำนวนผู้บาดเจ็บและผู้เสียชีวิตปี พ.ศ.2567 แยกตามจังหวัดในภาคเหนือ

<p align="center">
  <img src=https://github.com/user-attachments/assets/f38be891-89fe-4251-beb6-7293000367af width="59%" />
  <img src=https://github.com/user-attachments/assets/d4d7845a-b240-49e7-8048-fd4c950dc338
 width="39%" />
รูปที่ 2.6 / ตารางที่ 2.6 แสดงภาพรวมจำนวนอุบัติเหตุบนท้องถนน จำนวนผู้บาดเจ็บและผู้เสียชีวิตปี พ.ศ.2567 แยกตามจังหวัดในภาคตะวันตก

ในรูปที่ 2.1 - 2.6 แสดงให้เห็นถึงการกระจายของจำนวนอุบัติเหตุ ผู้บาดเจ็บปละผู้เสียชีวิตในรายจังหวัดของแต่ละภาค ซึ่งโดยส่วนใหญ่แล้วจะมีจำนวนที่มากในจังหวัดที่เป็นหัวเมืองใหญ่ของแต่ละภาค มีจำนวนประชากรที่หนาแน่น เช่น กรุงเทพมหานคร เชียงใหม่ นครราชสีมา ชลบุรี เป็นต้น

---
### <p align="center">2.มูลเหตุสันนิษฐานเบื้องต้นการเกิดอุบัติเหตุ จำนวนผู้บาดเจ็บและเสียชีวิต </p>

![prop](https://github.com/user-attachments/assets/26c08831-0f84-41aa-b569-f81733a822a8)
<p align="center">
รูปที่ 3.1 กราฟแท่งแสดงสัดส่วนของมูลเหตุสันนิษฐานเปรียบเทียบกับจำนวนอุบัติเหตุ จำนวนผู้บาดเจ็บและเสียชีวิต

![act](https://github.com/user-attachments/assets/0c124444-e9e3-49cb-9946-de310d72dd39)
<p align="center">
รูปที่ 3.2 กราฟแท่งแสดงมูลเหตุสันนิษฐานเปรียบเทียบกับจำนวนอุบัติเหตุ จำนวนผู้บาดเจ็บและเสียชีวิต 

พิจารณจากรูปที่ 3.1 และ 3.2 ซึ่งเป็นข้อมูลในรูปแบบสัดส่วนและรูปแบบจำนวนของมูลเหตุสันนิษฐานเบื้องต้นเปรียบเทียบกับจำนวนอุบัติเหตุ  จะพบว่าสาเหตุหลัก 3 อันดับแรกจะเกิดจากการขับขี่รถที่มีอัตราเร็วเกินกำหนด 15,010 ครั้ง (70.7%),
การหลับใน 1,651 ครั้ง (7.8%) และคน/รถ/สัตว์ตัดหน้ากระชั้นชิด 1,492 ครั้ง (7.0%) ตามลำดับ โดยมีแนวโน้มของจำนวนผู้บาดเจ็บและผู้เสียชีวิตไปในทิศทางเดียวกัน

![time_1](https://github.com/user-attachments/assets/3043e59d-6aa7-4258-9b55-5f491b27e93c)

รูปที่ 4.1 กราฟแสดงความสัมพันธ์ระหว่างจำนวนอุบัติเหตุ ผู้บาดเจ็บและเสียชีวิตเทียบกับเวลาในรอบ 1 วัน มูลเหตุสันนิษฐาน ขับรถที่มีอัตราเร็วเกินกำหนด

เมื่อพิจารณา 3 ปัจจัยหลักเทียบกับช่วงเวลาใน 1 วัน พบว่าอุบัติเหตุจากขับขี่รถที่มีอัตราเร็วเกินกำหนดมักจะเกิดขึ้นในช่วงเวลาประมาณ 13:00-17:00 โดยมีจำนวนอุบัติเหตุและบาดเจ็บสูงสุดที่เวลา 16:00 และเสียชีวิตสูงสุดที่เวลา 19:00

![time_2](https://github.com/user-attachments/assets/2d1d3c42-ac95-48d4-83a3-0d610e9546aa)

รูปที่ 4.2 กราฟแสดงความสัมพันธ์ระหว่างจำนวนอุบัติเหตุ ผู้บาดเจ็บและเสียชีวิตเทียบกับเวลาในรอบ 1 วัน มูลเหตุสันนิษฐานคน/รถ/สัตว์ตัดหน้ากระชั้นชิด

ในส่วนอุบัติเหตุที่มาจากคน/รถ/สัตว์ตัดหน้ากระชั้นชิดมักจะเกิดขึ้นในช่วงเวลาประมาณ 8:00-10:00 โดยมีจำนวนอุบัติเหตุและบาดเจ็บสูงสุดที่เวลา 9:00 และเสียชีวิตสูงสุดที่เวลา 7:00

![time_3](https://github.com/user-attachments/assets/3a3b1e22-2722-4f6e-b094-826bf0afc28c)

รูปที่ 4.3 กราฟแสดงความสัมพันธ์ระหว่างจำนวนอุบัติเหตุ ผู้บาดเจ็บและเสียชีวิตเทียบกับเวลาในรอบ 1 วัน มูลเหตุสันนิษฐาน หลับใน

ในส่วนอุบัติเหตุที่หลับในมักจะเกิดขึ้นในช่วงเวลาประมาณ 3:00-6:00 และช่วง 13:00-15:00 โดยมีจำนวนอุบัติเหตุสูงสุดเวลา 5:00 และบาดเจ็บสูงสุดที่เวลา 15:00 และเสียชีวิตสูงสุดที่เวลา 6:00

![time_4](https://github.com/user-attachments/assets/1dbe4233-bf38-4829-91c0-fabc485ffb6f)


รูปที่ 5.1 กราฟแสดงความสัมพันธ์ระหว่างจำนวนอุบัติเหตุ ผู้บาดเจ็บและเสียชีวิตเทียบกับแต่ละเดือนในรอบ 1 ปี มูลเหตุสันนิษฐาน ขับรถที่มีอัตราเร็วเกินกำหนด

![time_5](https://github.com/user-attachments/assets/bc24b42b-88e4-46ce-a047-638cab909ebf)


รูปที่ 5.2 กราฟแสดงความสัมพันธ์ระหว่างจำนวนอุบัติเหตุ ผู้บาดเจ็บและเสียชีวิตเทียบกับแต่ละเดือนในรอบ 1 ปี มูลเหตุสันนิษฐานคน/รถ/สัตว์ตัดหน้ากระชั้นชิด

![time_6](https://github.com/user-attachments/assets/972e18d9-c47f-47c9-b5b0-2d6f53d4291f)


รูปที่ 5.3 กราฟแสดงความสัมพันธ์ระหว่างจำนวนอุบัติเหตุ ผู้บาดเจ็บและเสียชีวิตเทียบกับแต่ละเดือนในรอบ 1 ปี  - มูลเหตุสันนิษฐาน หลับใน  

เมื่อพิจารณาเปรียบเทียบจำนวนอุบัติเหตุกับช่วงเวลาในแต่ละเดือนในรอบ 1 ปี จากรูปที่ 5.1 ถึง 5.3 จะพบว่า
อุบัติเหตุส่วนใหญ่มักจะเกิดขึ้นและมีผู้บาดเจ็บสูงที่สุดในช่วงเดือนเมษายนและมกราคมตามลำดับ
ทั้งนี้สามารถสันนิษฐานได้ว่า ช่วงเวลาดังกล่าวตรงกับช่วงวันหยุดยาวและเทศกาลสำคัญของประเทศไทย เช่น เทศกาลสงกรานต์ในเดือนเมษายนหรือเทศกาลปีใหม่ในเดือนมกราคม ซึ่งเป็นช่วงที่มีปริมาณการสัญจรทางถนนเพิ่มขึ้นอย่างมาก เช่นการเดินทางกลับภูมิลำเนาและท่องเที่ยว นอกจากนี้ พฤติกรรมการขับขี่ในช่วงเทศกาล เช่น การใช้ความเร็วสูง, ความเหนื่อยล้าจากการเดินทางไกล, และการดื่มแอลกอฮอล์ อาจจะเป็นปัจจัยสำคัญที่โอกาสส่งเสริมเกิดอุบัติเหตุและความรุนแรงให้มากยิ่งขึ้น

---
### <p align="center"> 3.วิเคราะห์จากผลกระทบจากปัจจัยแวดล้อมต่างๆ ที่มีผลกระทบต่อจำนวนอุบัติเหตุ ผู้บาดเจ็บหรือเสียชีวิต </p>

#### วิเคราะห์อุบัติเหตุจากประเภทรถต้นเหตุ (Vehicle Type)

![image](https://github.com/user-attachments/assets/9db044f1-dffd-4008-bebe-e3b132dec77b)

<p align="center">
รูปที่ 6: Grouped Bar Chart เปรียบเทียบจำนวนอุบัติเหตุ ผู้บาดเจ็บ และผู้เสียชีวิตในแต่ละประเภทรถ
</p>

ข้อมูลปี 2024 แสดงให้เห็นว่า **รถปิคอัพบรรทุก 4 ล้อ** มีจำนวนอุบัติเหตุและผู้บาดเจ็บสูงที่สุด (9,979 และ 9,095 รายตามลำดับ) ขณะที่ **รถจักรยานยนต์** แม้มีจำนวนน้อยกว่า แต่กลับมีผู้เสียชีวิตสูงสุดถึง **1,494 ราย**

กราฟนี้ช่วยสะท้อนว่า ยานพาหนะแต่ละประเภทส่งผลต่อ “ระดับความรุนแรง” ต่างกัน — ไม่ใช่แค่ดูว่าเกิดบ่อยแค่ไหน แต่ต้องดูว่า *ถ้าเกิดแล้วจะรุนแรงแค่ไหน* ด้วย

**Insight สำคัญ**:
- รถจักรยานยนต์มีอัตราการเสียชีวิตสูง แม้เกิดอุบัติเหตุไม่มาก
- ความเสี่ยงไม่ได้อยู่แค่ที่ “จำนวน” แต่อยู่ที่ “ผลกระทบ”

**ข้อเสนอแนะเชิงนโยบาย**:
- วางมาตรการเฉพาะกลุ่ม เช่น เลนพิเศษสำหรับมอเตอร์ไซค์
- เสริมความปลอดภัยในการโดยสารรถปิคอัพ
- ตรวจจับความเร็ว/พฤติกรรมเสี่ยงในรถยนต์ทั่วไป

การเข้าใจลักษณะยานพาหนะที่ก่อให้เกิดอุบัติเหตุรุนแรง จะช่วยให้ภาครัฐและผู้มีส่วนเกี่ยวข้องออกแบบมาตรการป้องกันได้อย่างแม่นยำและคุ้มค่ามากขึ้น


#### วิเคราะห์อุบัติเหตุจากประเภทบริเวณที่เกิดเหตุ (Road Location Types)
![image](https://github.com/user-attachments/assets/12d1e14e-39f8-411c-be13-3503c890f662)

<p align="center">
รูปที่ 7 Grouped Bar Chart เปรียบเทียบจำนวนอุบัติเหตุ ผู้บาดเจ็บ และผู้เสียชีวิตในแต่ละประเภทบริเวณที่เกิดเหตุ
</p>

ข้อมูลแสดงให้เห็นว่า **ทางตรงที่ไม่มีความลาดชัน** เป็นบริเวณที่เกิดอุบัติเหตุสูงที่สุดกว่า 15,000 ครั้ง และส่งผลให้มีผู้บาดเจ็บและเสียชีวิตในระดับสูงเช่นกัน

อย่างไรก็ตาม เมื่อพิจารณา *อัตราการเสียชีวิตต่อจำนวนอุบัติเหตุ* พบว่า:
- **ทางโค้งที่มีความลาดชัน** มีสัดส่วนผู้เสียชีวิตสูงกว่าค่าเฉลี่ย แม้จะเกิดเหตุน้อย
- พื้นที่อย่าง “ทางร่วมทางแยก” และ “ถนนในชุมชน” ก็มีความรุนแรงที่ไม่ควรมองข้าม

กราฟนี้ช่วยชี้ให้เห็นว่า **ความเสี่ยงไม่ได้อยู่ที่ความถี่เพียงอย่างเดียว** แต่รวมถึง “ความรุนแรงเมื่อเกิดเหตุ” ด้วย ซึ่งเป็นแนวคิดของ **“ความเสี่ยงแฝง”**

**ข้อเสนอแนะเชิงพื้นที่**:
- ติดตั้งราวกันตกหรือแผงเตือนในทางโค้งลาดชัน
- ปรับปรุงสัญญาณไฟ/เครื่องหมายจราจรในทางแยก
- ตรวจสอบป้ายเตือนและผิวจราจรในทางลาดและพื้นที่ลื่น

ข้อมูลนี้สามารถนำไปใช้เพื่อ **วางแผนปรับปรุงโครงสร้างถนนในแต่ละพื้นที่ได้อย่างแม่นยำและตรงจุด**

---
### <p align="center">4. ข้อสรุปและข้อเสนอแนะสำหรับแนวทางป้องกันลดการเกิดอุบัติเหตุ </p>

จากการศึกษาที่ผ่านมา พบว่าโดยส่วนใหญแล้ว สาเหตุหลักที่ก่อให้เกิดอุบัติเหตุจะมาจากการขับขี่รถที่อัตราเร็วเกินกว่ากำหนดเ ที่ทำให้มีจำนวนอุบัติเหตุ ผู้บาดเจ็บและเสียชีวิตที่สูง
โดยส่วนใหญ่ยานพาหนะคันเกิดเหตุจะเป็นรถจักรยานยนต์ รถปิคอัพบรรทุก 4 ล้อเป็นหลัก
และเมื่อพิจารณาในด้านช่วงเวลา ทั้งในรายเวลาใน 1 วันหรือว่ารายเดือน จะพบว่าอุบัติเหตุมักจะเกิดในช่วงเวลาที่มีผู้คนหนาแน่นหรือมีการสัญจรบนถนนที่มาก เช่น ช่วงเดือนมกราคมหรือเมษายนที่เป็นเทศกาลวันหยุด หรือช่วงเวลา 15:00-17:00 ที่เป็นช่วงเวลากลับจากทำงานหรือเลิกเรียน เป็นต้น

---

### <p align="center">ข้อเสนอแนะ </p>
เมื่อพิจารณาจากมูลเหตุสันนิษฐานที่ก่อให้เกิดอุบัติเหตุในส่วนที่มีผลมากจากปัจจัยของมนุษย์ผู้ขับขี่ เช่น การขับรถเร็วเกินอัตราที่กำหนด,ไม่ปฏิบัติตามกฎจราจรหรือหลับใน 
ซึ่งเป็นสิ่งที่สามารถป้องกันหรือเฝ้าระวังได้โดยใช้เทคโนโลยีหรือแนวทางอื่นๆเข้ามาประยุกต์ใช้ดังตัวอย่างต่อไปนี้

ตัวอย่างแนวทางป้องกันและลดอุบัติเหตุ
มาตรการควบคุมและบังคับใช้กฎหมาย การช่วยเหลือเมื่อเกิดอุบัติเหตุ
+ เพิ่มจุดตรวจตราและด่านสกัด บนถนนสายหลักและจุดที่มีสถิติอุบัติเหตุสูงหรือในเวลาและบริเวณที่มักมีอุบัติเหตุเกิดขึ้นบ่อยๆเพื่อเฝ้าระวังพฤติกรรมการขับขี่ที่เสี่ยงต่อการเกิดอุบัติเหตุ
+ เพิ่มจุดช่วยเหลือพยาบาลฉุกเฉิน ในบริเวณและช่วงเวลาที่เกิดอุบัติเหตุถี่ เพื่อให้สามารถให้การช่วยเหลือผู้บาดเจ็บได้อย่างรวดเร็ว ลดความสูญเสียที่อาจเกิดขึ้น

การพัฒนาระบบช่วยเหลือการขับขี่เพื่อป้องกันอุบัติเหตุ
+ การขับรถเร็วเกินกำหนด:ติดตั้ง ระบบควบคุมและจำกัดความเร็วอัจฉริยะ (Intelligent Speed Assistance - ISA) ที่สามารถทำงานสัมพันธ์กับ ป้ายสัญญาณจราจรและข้อมูลจำกัดความเร็วของแต่ละพื้นที่ เพื่อช่วยให้สามารถรักษาความเร็วให้อยู่ในช่วงที่ปลอดภัยกับบริเวณที่ขับขี่
+ เพิ่มกล้องตรวจจับความเร็วและระบบแจ้งเตือนอัตโนมัติ เพื่อกวดขันให้ผู้ใช้ท้องปฏิบัติตามกฎระเบียบจราจร

การลดอุบัติเหตุจากการดื่มสุราและหลับใน:
+ ใช้ระบบตรวจจับระดับแอลกอฮอล์อัตโนมัติในรถยนต์ (Alcohol Detection System) ซึ่งสามารถปิดกั้นการสตาร์ตรถ หากพบว่าผู้ขับขี่มีระดับแอลกอฮอล์เกินเกณฑ์ที่กำหนด
+ ใช้ระบบตรวจจับอาการเหนื่อยล้าและขาดสมาธิของผู้ขับขี่ (Driver Monitoring System - DMS) ที่สามารถเตือนผู้ขับขี่ให้กลับมามีสมาธิ หรือแจ้งเตือนให้หยุดพักเมื่อมีอาการง่วงนอนหรืออ่อนล้า
---

DADS 5001 Data Analytics and Data Science Tools and Programming

สมาชิกกลุ่ม
1. 6710422007 นายกิติศักดิ์ นามเต
2. 6710422017 นายพีรพล เขียววิจิตร
3. 6710422029 นายฐนพงศ์ อ่ำขวัญยืน
